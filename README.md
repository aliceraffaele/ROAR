# ROAR – Ricerca Operativa Applicazioni Reali

Repository dedicato alla sperimentazione dell'insegnamento della Ricerca Operativa nelle scuole secondarie di secondo grado italiane.

**Gruppo di ricerca:**

- Gabriella Colajanni ([colajanni@dmi.unict.it]() – Università degli Studi di Catania)
- Alessandro Gobbi ([alessandro.gobbi@unibs.it]() – Università degli Studi di Brescia)
- Alice Raffaele ([alice.raffaele@univr.it]() – Università degli Studi di Verona)
- Eugenia Taranto ([eugenia.taranto@unict.it]() – Università degli Studi di Catania)


## Update: 22 luglio 2021
Nella cartella `ProjectWork-Iseo\Anno1` sono state caricate tutte le slides in PDF del primo anno del Project Work presso l'Istituto Antonietti di Iseo (BS), assieme alla risoluzione di alcuni esercizi proposti attraverso Excel Solver.
Presto saranno caricati i testi di tutti i problemi, sia in italiano sia in inglese.


## 08 marzo 2021 – 13 maggio 2021
Avvio di un Project Work triennale in una classe terza del Liceo Scientifico indirizzo scienze applicate dell'Istituto di Istruzione Superiore Antonietti di Iseo (BS).

In questo primo anno, sono stati tenuti sei incontri in compresenza con la Prof.ssa Marinella Picchi ([marinella.picchi@posta.istruzione.it]()), l'insegnante di Matematica e Fisica, per un totale di 23 ore. Ci si è dedicati alla Programmazione Lineare, alla formulazione di modelli matematici e alla loro risoluzione su carta o tramite l’utilizzo di strumenti informatici quali GeoGebra ed Excel Solver.

Buona parte delle lezioni sono state svolte con la modalità della didattica a distanza attraverso Microsoft Teams, con il 50% o anche il 100% degli studenti collegati in remoto. Soltanto l’ultima lezione si è tenuta totalmente in presenza, quando gli studenti hanno esposto dei lavori di gruppo.

Nel 2022, durante il secondo anno del progetto, saranno introdotti argomenti inerenti la Teoria dei Grafi.

## Licenza d'uso: CC BY-NC-SA
Tutto il materiale presente su questo repository può essere distribuito e modificato, ma non a scopi commerciali, a condizione che venga: riconosciuta una menzione di paternità adeguata, fornito un link alla licenza e indicato se sono state effettuate delle modifiche; e che alla nuova opera venga attribuita la stessa licenza dell'originale (quindi a ogni opera derivata non verrà consentito l'uso commerciale).

Ci auguriamo che le slides e gli esercizi proposti vengano usati anche da altri ricercatori e/o docenti di scuola secondaria di secondo grado.
